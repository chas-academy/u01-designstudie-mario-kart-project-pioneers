# Intervju med Gabriel (man, 25 år, student, har inte barn, Stockholm)

Gabriel är i målgruppen **nyfikna för discgolf**, vilket innebär att han inte har spelat discgolf tidigare men är intresserad av att prova på. Nedan är en transkribering av intervjun med honom.

---

### Vad vet du om discgolf?  
Nämen, ganska begränsat egentligen. Men jag vet att det liknar frisbee ganska mycket. Fast det är en annan slags... Det är inte en frisbee då, utan det är mer som en discus. Och så att... Nämen, att det väl påminner ganska mycket om golf också. Att man ska ta hål, liksom.

### Har du någonsin övervägt att prova på discgolf?  
Jo, men det har man väl kunnat vara sugen på någon gång. Det verkar mysigt.

### Vad är det då som lockar?  
Jag tror att det verkar vara en ganska ledig och avslappnad sport. Som är lika mycket omgänglig med vänner som idrottsutövande. Och så finns det väl kanske någonting kittlande med den tekniska färdigheten.

### Vad skulle du vilja veta innan du börjar spela?  
Vilken utrustning man behöver. Kanske lite grundläggande teknik hade kunnat vara bra. Eller vad man ska tänka på när man börjar. Kanske lite hur lång tid en bana kan förväntas ta om man inte är så bra. Såna saker.

### Vilka funktioner skulle du vilja se på en dedikerad discgolf-webbplats?  
Jag tänker att det hade kunnat vara bra att få reda på vart det finns banor, så man vet vart man kan gå och kasta någonstans. Kanske få information eller länkar till platser där man kan köpa utrustning. Kanske bli kopplad till... Finns det några klubbar man kan gå med i? Finns det några sällskap eller föreningar för att hitta andra som spelar?

### Finns det några webbplatser inom sport, spel eller andra relaterade områden som du tycker är bra och vad uppskattar du med dem i så fall?  
Bra fråga, då ska jag tänka lite här. Ofta sker ju sånt där via community-sidor och de har ju flyttat in på plattformar i så hög utsträckning. Det finns en sida som heter start.gg som man använder när man spelar turneringar i tv-spel. Det är liksom inte riktigt samma, men där sköts allt turneringshäng. Så du registrerar dig där och så kan du klicka i det här om du vann eller förlorade och så sätter den in dig i ett träd och sådär. Den funkar rätt bra, men det är inte riktigt samma. Ärligt talat så brukar ju också sådana sidor generellt sett vara rätt dåliga. Jag är med i amerikanska fotbollsföreningar på lite olika håll och alla de sidorna är ju helt mer eller mindre meningslösa.

### Vad tycker du specifikt saknas på sådana sidor?  
Ofta är det väl generell funktionalitet. Alltså, ofta så innehåller de ju bara typ en "här är ditt medlemskap", "här kan du skaffa ett medlemskap" och kanske en nyhetssida för vad som händer. Så ofta är det väl att man önskar att det fanns mer information gällande, om man tar fallet hockey, så hade den ju gärna fått innehålla typ "när spelas nästa match?", "vart är nästa träning om man vill gå och kolla på den". Allt sånt där. Vem har gjort mest mål den här säsongen och så vidare. Allt det där är ju ofta borta liksom. Och också basala saker som typ "kan jag få söka på innehållet på sidan?". De brukar ju väldigt ofta bara vara en plansch.

### Hur letar du vanligtvis efter ny information om aktiviteter eller sporter som du vill prova på?  
Det brukar väl vara att man... Vad är det mest vanliga egentligen? Det är väl att man googlar. Men om man inte får upp någonting där så blir det väl att man börjar jaga. Finns det en Facebook-sida för det här? Har det skrivits någonting på Twitter om det här, där man kan fråga någon som verkar vara engagerad? Men det kanske har lite att göra med också att det är mycket digitalt. Mer old school-aktiviteter gör man ju oftast bara tillsammans med kompisar. Och så är det någon som har koll. Men oftast är det att man bara googlar och så hoppas man att det dyker upp.

### Vad skulle få dig att återvända till en sån här webbplats regelbundet?  
Jag tror att det är bra om... Så om man dyker upp på en sån här sida så tänker jag att det är för att man har information man behöver eller man har ett syfte liksom. Och den informationen måste ju finnas och vara lättillgänglig. Om det sedan råkar vara så att det är ett bra forum för andra saker. Säg att det finns så här, "här läggs det upp Youtube-videos på hur man kastar", eller "här kommer det klipp från någon turnering med jävligt feta kast". Eller så att sidan också kan vara som en port in till att engagera sig mer. För annars så kommer man ju gå in där och kolla "vart fanns det planer någonstans", och så kanske man aldrig kommer tillbaka. Så om det finns något som kan hooka en lite mer så tror jag att det är något smart.

### Är det någonting annat som jag inte frågat dig idag som du skulle vilja tänka på på en sådan sida eller skulle vilja lägga till?  
Ja, det kommer ju säkert vara uppenbart för er, men jag tror man ska inte ramla i fallan av att liksom hamna i den här torra föreningsdesignen, liksom. Utan också om man kan wowa med lite modern, snygg design som fortfarande känns rätt på något vis, då tror jag det är mycket vunnit. Men det antar jag att ni redan planerar att göra.

---
