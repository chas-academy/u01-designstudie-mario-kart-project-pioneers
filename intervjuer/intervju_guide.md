# Guide för att genomföra användarintervjuer för Discgolfförbundets webbplats

## 1. Definiera målgruppen
Vi arbetar med två målgrupper:
- **Personer som aldrig har spelat diskgolf** – potentiella nybörjare som vill lära sig mer om sporten.
- **Personer som spelar diskgolf regelbundet** – erfarna spelare som använder webbplatser för att hitta information om banor, turneringar etc.

Vi använder två separata intervjumallar för respektive målgrupp, vilket hjälper oss att ställa relevanta frågor och få värdefulla insikter.

## 2. Bestäm syftet med intervjuerna
Syftet med intervjuerna är att:
- Förstå hur vi kan förbättra webbplatsen så den passar både nybörjare och erfarna spelare.
- Få insikter om vad användarna tycker är viktigt, och vilka funktioner de skulle vilja se på webbplatsen.
- Identifiera eventuella hinder för nybörjare och förbättra upplevelsen för erfarna spelare.

## 3. Förbered frågor
- **Börja med grundläggande frågor** för att skapa en avslappnad dialog.
- **Följ upp med djupare frågor** för att få insikter om användarnas behov och förväntningar.
- **Ställ öppna frågor**, och undvik att ställa flera frågor samtidigt eller att ge begränsade svarsalternativ. På så sätt undviker vi att styra den svarande för mycket och får istället utförligare och mer naturliga svar.

## 4. Hur genomför vi intervjun?
- Var **lyhörd** för nya insikter som kan uppstå under samtalet.
- **Ställ följdfrågor** om något verkar särskilt intressant eller oklart.
- Håll frågorna **öppna**, och låt den svarande uttrycka sig fritt istället för att ge ja/nej-svar.
- Om samtalet leder in på intressanta områden kan det vara **okej att lägga till frågor** utanför mallen.

## 5. Efter intervjun
Vi använder insikterna för att skapa **user stories** och **personas** som underlag för vidare utveckling av webbplatsen.

---

## Intervjumall för nybörjare (aldrig spelat diskgolf)

1. **Introduktion**
   - Vad vet du om diskgolf?
   - Har du någonsin övervägt att prova på diskgolf? Varför/varför inte?

2. **Intresse och förväntningar**
   - Vad skulle kunna motivera dig att prova sporten?
   - Vad skulle du vilja veta innan du börjar spela?
   - Vilken typ av information skulle du förvänta dig att hitta på en webbplats om diskgolf (t.ex. hur man spelar, var man spelar)?

3. **Behov**
   - Vilken typ av resurser skulle hjälpa dig att komma igång (instruktionsvideor, guider, nybörjarbanor)?
   - Hur skulle du vilja upptäcka banor eller event i ditt område?

4. **Användning av webbplatser**
   - Hur letar du vanligtvis efter ny information om aktiviteter du vill prova?
   - Vad tycker du gör en webbplats användarvänlig när du är nybörjare inom en aktivitet?

---

## Intervjumall för erfarna spelare (spelar diskgolf regelbundet)

1. **Introduktion**
   - Hur länge har du spelat diskgolf?
   - Varför började du spela?

2. **Användarupplevelse**
   - Vilken information söker du på diskgolf-relaterade webbplatser?
   - Använder du webbplatser för att hitta nya banor, turneringar eller resultat? Om ja, vad tycker du om de nuvarande resurserna?

3. **Behov**
   - Vilka funktioner skulle du vilja se på en dedikerad diskgolf-webbplats?
   - Hur använder du digitala verktyg (som appar eller sajter) för att förbättra din upplevelse som spelare?

4. **Utmaningar och förbättringar**
   - Finns det något du tycker saknas på befintliga diskgolf-sajter eller appar?
   - Hur skulle du beskriva en idealisk webbplats för diskgolf?

---

## Exempel på öppna frågor
- För nybörjare: "Vad skulle få dig att vilja prova diskgolf?" istället för att ge olika alternativ.
- För erfarna spelare: "Vilka funktioner tycker du saknas på diskgolf-webbplatser idag?" istället för att specificera alternativ som kartor eller turneringsinfo.
